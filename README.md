Το Open Lab είναι ένα ανοικτό σύστημα αναδυόμενου γραφειακού χώρου (pop-up office) που απευθύνεται σε κοινότητες, ομάδες, φορείς, εκπαιδευτικά ιδρύματα, ιδιωτικές πρωτοβουλίες για start-ups κτλ και περιλαμβάνει τις υποενότητες OpenLab_Architecture, [OpenLab_Graphics](https://github.com/eellak/OpenLab_Graphics) και [OpenLab_Website](https://github.com/eellak/OpenLab_Website). 

# OpenLab_Architecture

Σύστημα κατασκευής αρθρωτών στοιχείων γραφειακού εξοπλισμού (επιφάνειες εργασίας, ραφιέρες, σκαμπώ) και διαμόρφωσης χώρου (πάτωμα, διαχωριστικά πάνελς). Μαζί με το βασικό σύστημα, προδιαγράφονται και επιπλέον στοιχεία όπως καθίσματα, επιφάνειες πλήρωσης των πάνελς και φωτισμός.

## Εξοπλισμός γραφείου ##

Βασικό στοιχείο του συστήματος είναι μιά γωνιά από δύο σιδερένια πλαίσια η οποία αλλάζει μέγεθος και θέση προκειμένου να παραλάβει τις αναγκαίες ανά περίπτωση λειτουργίες. Είναι αυτοφερόμενη και ικανή είτε μόνη, είτε σε ζεύγος να υποστηρίξει διαφόρων μεγεθών ξύλινες επιφάνειες δημιουργώντας αφενός γραφεία και αφετέρου ραφιέρες, σκαμνιά, χαμηλά τραπέζια, ραφιέρες και πετάσματα καθώς και πληθώρα συνδυασμών όλων των παραπάνω.

Οι γωνιές συνδέονται με τις ξύλινες επιφάνειες ή άλλου είδους πανέλα (μαυροπίνακες, ημιδιαφανείς επιφάνειες, πίνακες ανάρτησης κ.α) δια μέσου ισχυρών μαγνητών ώστε οι χρηστες να μπορούν να τα συναρμολογούν και να τα λύνουν εύκολα ενώ ταυτόχρονα τα έπιπλα είναι ιδιαίτερα σταθερά και εύχρηστα.

Άλλο ένα πλεονέκτημα είναι ότι οι γωνίες μπορούν να τοποθετηθούν είτε στα άκρα των επιφανειών, είτε διαγώνια στη μέση τους με αποτέλεσμα να απελευθερώνονται πολλαπλές δυνατότητες καθίσματος στα τραπέζια χωρίς την ενόχληση των ποδιών τους. Έτσι τα έπιπλα είναι ικανά να προσαρμοστούν σε οποιοδήποτε σενάριο χρήσης, ομαδικής ή ατομικής εργασίας, απομόνωσης, παρουσιάσεων, συσκέψεων κ.α. Για παράδειγμα τα πετάσματα, μπορούν εαν χρειάζεται να δημιουργήσουν “κλειστό χώρο” για συνεδριάσεις και οι ραφιέρες μπορούν να δημιουργήσουν συνθήκες διαχωρισμού δύο ομάδων εργασίας.

Τέλος, όλα τα υλικά (μεταλλικές γωνιές, τάβλες, μαγνήτες) είναι εξαιρετικά εύκολα στην παραγωγή ή παραγγελία όπως και στη μεταφορά (λύνονται και στοιβάζονται, είναι αριθμημένα και με κωδικούς χρώματος για εύκολη αναγνώριση, χαμηλού κόστους και μεγάλης αντοχής σε χρόνο και φθορά.

## Διαμόρφωση χώρου ##

Το σύστημα αποτελείται από μονάδες πλαστικών βιομηχανικών παλετών που καλύπτονται από επιφάνειες ξύλου και παραλαβάνουν τις ηλεκτρικές και καλωδιακές εγκαταστάσεις του χώρου (ρεύμα-LAN-τηλέφωνο), αφενός κρύβοντάς τες και αφετέρου διοχετεύοντάς τις στα σημεία όπου είναι απαραίτητες χωρίς αναγκαιότητα μηχανολογικής μελέτης. Έτσι σε ορισμένες παλέτες εμφανίζονται με κατάλληλη σήμανση φωλιές που ο χρήστης μπορεί να ανασηκώσει και να συνδεθεί με τις παροχές.

Οι ίδιες παλέτες μπορούν να δημιουργήσουν διάφορα μικροεπίπεδα στο χώρο, είτε διαχωρίζοντας έτσι λειτουργίες (κίνηση-στάση, εργασία-ανάπαυση), είτε ακόμα δημιουργώντας καθιστικούς χώρους ανάπαυλας σε επίπεδα, αμφιθεατρικές διαρρυθμίσεις για παρουσιάσεις κ.α  

Τα υλικά της πρότασης είναι απλά και σχετικά χαμηλού κόστους (χρησιμοποιούνται μεταχειρισμένες παλέτες), μεταφέρονται και τοποθετούνται εξαιρετικά απλά, προσαρμόζονται στο μέγεθος και τα χαρακτηριστικά του εκάστοτε χώρου χωρίς να απαιτούν καμία μόνιμη επέμβαση και φυσικά επαναχρησιμοποιούνται.

## Σχέδια  ##

Tα παρακάτω θα αποδοθούν σε κάτοψη, όψη και αξονομετρικό με προσδιορισμένες όλες τις λεπτομέρειές τους και τις συνδέσεις και τρόπους κατασκευής μαζί με τρισδιάστατες ρεαλιστικές απεικονίσεις του χώρου: 

1.	Γραφείο
2.	Τρίγωνο σκαμνί
3.	Ραφιέρα
4.	Ξύλινο κουτί αποθήκευσης
5.	Πανέλο γωνιακό
6.	Φωτιστικό οροφής
7.	Παλέτα δαπέδου με ξύλινο τελείωμα και ηλεκτρικά


## Παραδοτέα: ##

Τεύχος κατασκευαστικών σχεδίων και οδηγιών κατασκευής (Manual)

Κοστολόγιο
